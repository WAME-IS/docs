# Ako začať

Takže, rozhodli ste sa vyskúšať si WAME IS. Vaše rozhodnutie nás veľmi teší a veríme, že ho nebudete ľutovať. Predtým, ako začneme s technickými detailami, najskôr si povieme zopár slov o nás a o tomto projekte.

## Zopár slov na úvod

WAME IS je informačný nástroj vyvinutý spoločnosťou WAME založený na Nette frameworku. Projekt je vyvíjaný od roku 2016 a koncom roka 2017 sme sa rozhodli vydať tento projekt pre verejnosť. Hlavným účelom tohto nástroja je jednoduchá a modulárna správa webových prezentácií a aplikácií, či už sú jednoduché alebo zložitejšie. Naším cieľom je vytvoriť nástroj, ktorý bude užívateľsky prívetivý a jednoduchý na ovládanie, ale zároveň by bol prispôsobivý voči klientovým požiadavkam. 

Ak začnete používať WAME IS, stanete sa súčasťou nielen širokej open-source komunity a prispejete na vývoj tohto ambiciozného projektu, ale budete mať k dispozícii šikovný nástroj na editáciu webového obsahu s veľmi strmou krivkou učenia.